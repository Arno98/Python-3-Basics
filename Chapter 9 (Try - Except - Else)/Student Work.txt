     МІНІСТЕРСТВО ОСВІТИ ТА НАУКИ УКРАЇНИ
     Житомирський державний університет імені Івана Франка
Кафедра історії України


КУРСОВА РОБОТА
з  історії України
на тему:
«ЖИТТЯ ТА ДІЯЛЬНІСТЬ ПАВЛА СКОРОПАДСЬКОГО»

                                                                                      
                                               студента 2 курсу, 22 групи
                                        історичного факультету
напряму підготовки:
спеціальності: «Історія та археологія»
науковий керівник:  доктор іст. наук, зав. кафедри історії України  
Національна шкала ________________
Кількість балів________ Оцінка________
ESTS_______
   Члени комісії          __________________________
(підпис)       (прізвище та ініціали)
__________________________
                                                                         (підпис )     (прізвище та ініціали)
                                                     






Житомир  – 2018


ЗМІСТ
ВСТУП…………………………………………………………………………….3
РОЗДІЛ І.  ІСТОРІОГРАФІЯ ДОСЛІДЖЕННЯ…………………………….6
1.1. Стан наукової розробки теми……………………………………….6
РОЗДІЛ ІІ. ДИТИНСТВО, ЮНІСТЬ І СТАНОВЛЕННЯ ОСОБИСТОСТІ П. СКОРОПАДСЬКОГО..........………………………......10
           2.1.   Дитячі та юнацькі роки П. Скоропадського...................................10
     2.2.    Військова служба .............................................................................13
РОЗДІЛ ІІІ. ЗОВНІШНЯ ТА ВНУТРІШНЯ ПОЛІТИКА П.СКОРОПАДСЬКОГО.....................................................................................16
            3.1.  Державотворча та військова політика П. Скоропадського...........16
            3.2.  Політика П. Скоропадського в галузі освіти та науки...................20
           3.3. Здобутки дипломатії  Гетьманату П. Скоропадського....................23
ВИСНОВКИ…………………………………………………………………….25
СПИСОК ВИКОРИСТАНОЇ ДЖЕРЕЛ ТА ЛІТЕРАТУРИ………………29














ВСТУП

        Актуальність. Актуальність дослідження зазначеної нами проблематики полягає у намаганні надати науково-виважену оцінку державотворчої, військової діяльності гетьмана П. Скоропадського в українознавчому вимірі. Актуальність обраної теми зумовлюється контроверсійністю проблеми, появою нових підходів до її трактування, а також викликами сучасного державотворення, підвищенням інтересу до наукового осмислення постаті та діяльності П. Скоропадського. В Україні погляди і особливо державна діяльність П. Скоропадського висвітлюється з протилежних позицій: від повного не сприйняття до політичного ідола. Заполітизований підхід до аналізу доби  Гетьманату та постаті П. Скоропадського не дозволяв усвідомити погляди та діяльність останнього гетьмана Української Держави. Тому дане дослідження спрямоване на аналіз сучасної наукової літератури та спробу об’єктивного і комплексного наукового дослідження постаті політичного діяча. 
         Сучасне політичне життя України  – це суперечлива та складна сфера, в якій вирішуються фундаментальні проблеми майбутнього українського народу. За цих умов актуальним стає аналіз політичних поглядів про Українську Державу за часів останнього гетьмана України. У державотворчій діяльності П. Скоропадського ідеї українського консерватизму легалізувалися і втілювалися. Велику роль на сьогодні в державотворенні  України мають ідеї консерватизму. 
   Актуальність теми дослідження визначається об’єктивною потребою узагальнення і підведення підсумків осмислення життєвого шляху, здобутків та хиб державотворчої, військової, культурної, дипломатичної діяльності П. Скоропадського. Ця необхідність визначається нагальною потребою подолання ідейно-концептуальної кризи історичної науки.
   Об’єктом  дослідження є життя та діяльність відомого політика, діяча української культури гетьмана П. Скоропадського.
     Предметом дослідження курсової роботи є  становлення особистості П.Скоропадського, його зовнішня та внутрішня політика.
     Мета роботи  – на основі досягнень  сучасної історіографії об’єктивно розглянути постать П. Скоропадського,  висвітлити життєвий шлях  та проаналізувати його політичну діяльність.
       Для досягнення поставленої мети були поставлені наступні завдання:
      – висвітлити стан наукової розробки теми;
     – проаналізувати процес становлення особистості П. Скоропадського у дитячі та юнацькі роки;
      – охарактеризувати життєвий шлях та військову службу гетьмана;
           – дослідити державотворчу та військову діяльність; 
      – визначити основні здобутки політики Гетьманату в сфері освіти та науки; 
– охарактеризувати  П. Скоропадського як талановитого дипломата;
      Хронологічні рамки дослідження охоплюють період з 3 травня 1873 р.  до 26 квітня 1945 року. Нижня дата  – 3 травня 1873 р. народження П.Скоропадського. Верхня дата  – 26 квітня 1945 р. – смерть П. Скоропадського.
     Теоретичне значення. На підставі проведення  аналізу  наукових праць зроблено спробу комплексно дослідити діяльність П. Скоропадського, розкрито зокрема головні здобутки уряду гетьмана та виокремлено найважливіші його досягнення у політиці, освіті, науці.
     Практичне значення дослідження одержуваних результатів полягає в тому, що основні положення, висновки, введені до обігу матеріали суттєво висвітлюють значення ролі особистості українського гетьмана у національно-визвольному відродженні. Отримані у процесі дослідження матеріали  про життєвий шлях та політичні погляди П. Скоропадського  можуть залучатися при написанні наукових  праць з даної проблематики, узагальнюючих праць про Гетьманат, та студентських наукових робіт.
     Методи дослідження. Відповідно до поставлених завдань у курсовій роботі використано такі методи: порівняльно-історичний, описовий, зіставлення й узагальнення здобутих даних, отриманих у процесі вивчення історичної, та літературознавчої літератури. Завдяки принципу історизму, було об’єктивно вивчено державотворчу, військову та культурну діяльність гетьмана П. Скоропадського. Порівняльно-історичний метод дозволив провести аналіз реальних здобутків і прорахунків політики гетьмана.
     Наукова новизна дослідження полягає в тому,  що в ній комплексно досліджено та висвітлено життєвий шлях та діяльність політичного діяча та гетьмана. Наукова  новизна проявляється в недостатньому об’єктивному і неупередженому аналізі зовнішньої та внутрішньої політики П. Скоропадського, його досягнень і помилок. 
     Структура роботи. Курсова робота складається зі змісту, вступу, 3-х розділів, 6-ти підрозділів, висновків, списку використаної літератури та джерел (30 одиниць). Загальний обсяг роботи становить 31 сторінку. 
     
     
     
     
     
     
     
     
     
     
     
     
     
     
     
РОЗДІЛ І.  ІСТОРІОГРАФІЯ ДОСЛІДЖЕННЯ

1.1. Стан наукової розробки теми

     Оцінки доби Гетьманату в історіографії неоднозначні. Радянська історіографія акцентувала увагу на реакційному характері гетьманату, зображаючи його, як маріонетковий пронімецький уряд поміщиків і великої буржуазії. Для українських істориків консервативного напряму (Дмитро Дорошенко, Наталля Полонська-Василенко) гетьманат П. Скоропадського став єдиною “правовою” українською державою, витвореною місцевими консервативними силами.
     Після проведення у ювілейному 1993 р. Міжнародної науково-практичної конференції з нагоди 120-ї річниці від дня його народження і 75-ї річниці проголошення Української Держави 1918 р. розпочався новий етап дослідження життя та діяльності Павла Скоропадського в сучасній українській історіографії.
     Останнім часом в історичній науці з’явилося чимало дослідницьких напрацювань стосовно державницького досвіду Гетьманату. Серед них статті Р. Пирога [21], Ю.Терещенка [29], В. Солдатенка [26], В. Коваля [12], в яких розглядаються як заходи, спрямовані на закріплення та оформлення гетьманського режиму, так і різні аспекти державотворчої діяльності П. Скоропадського. Однак питання військового будівництва та роль армії в тогочасній охоронній системі висвітлені недостатньо.
     У сучасній українській історичній науці, починаючи з 1990-х рр., питання військової політики Української Держави також викликає досить різноманітні судження. Зокрема, Г. Папакін [15;16;17] виступив з тезою, що гетьман готувався створити регулярну національну армію, котра б зуміла надійно захистити державу і виправити в цьому плані помилки Центральної Ради, однак позиція німецько-австрійського керівництва стала на заваді, і ті збройні формування, котрі все ж вдалося створити, ситуацію з часом не виправили.
     На сьогодні існує велика кількість наукових праць (дисертаційних досліджень, монографій, статей, матеріалів конференцій), які присвячені Гетьманату 1918 р., історичній постаті й державотворчій діяльності гетьмана П.Скоропадського. Варто зазначити, що становлення постаті та його військову діяльність досліджували такі авторами як:  Я.Калакура [10], Г.Папакін [16], Р.Пиріг [21], О.Реєнт [23], В.Рум’янцев [24], В.Савченко [25], Ф.Турченко [28] та ін.. 
     Серед публікацій, що вийшли у світ останніми роками, необхідно виділити: історичні нариси Р.Пирога [21] про утворення та фукціонування Гетьманату П.Скоропадського [14];  cтаття Л.О. Воронько [5], де автор системно розглядає феномен Української гетьманської держави 1918 р. [24]; дослідження Ю.Фігурного, що стосується державотворчої та етнонацієтворчої діяльності П.Скоропадського [30]; статтю В.Рум’янцева, який фокусує увагу на основних напрямах державотворчої діяльності гетьмана [24]. 
     Крім того, у контексті нашого дослідження серед останніх публікацій важливими є праці Н. Барановської [1], Л. Бондарчук [2], Ю. Булгакова [4], І. Дацківа [9], Я. Калакури [10], Б. Козьмук [13], А. Сидоренко [27] та інших дослідників, зокрема С.Грибоєдова, І.Грозовського, С.Гнатюка, І.Дацківа, А.Єгорова, В.Капелюшного, О.Козій, О.Пшенишної. Проте, незважаючи на чималий доробок науковців, діяльність П.Скоропадського в період Гетьманату з огляду на державотворення досліджено недостатньо, а точніше, як зазначає Я.Калакура [10], Гетьманат доби П.Скоропадського все ще залишається недоусвідомленим й історикам бракує україноцентризму в оцінці таких рубіжних явищ, яким був Гетьманат 1918 р.
     Проте про діяльність П.Скоропадського і донині точаться дискусії. Дослідження феномену Гетьманату триває близько дев’яти десятиріч і має полемічний характер. Існує також розмаїття поглядів і на саму особистість гетьмана. Діапазон характеристик П.Скоропадського дуже широкий – від зрадника до видатної постаті в українській історії. Зокрема
     Однак питання військового будівництва та роль армії в тогочасній охоронній системі висвітлені недостатньо. Вже перші публікації Р. Пирога [21] про Гетьманат та постать П. Скоропадського, оприлюднені в 1992–1995 рр., засвідчили його відхід від поширених у радянській історіографії штампів і стереотипів та утвердження нового, по-справжньому наукового бачення проблеми. Історик чітко обґрунтував обставини і мотиви приходу П. Скоропадського до влади, прийняття ним титулу «Гетьман всієї України», що підкреслювало вірність ідеї незалежної, вільної і соборної Української Держави, її створення з урахуванням давніх козацьких традицій у межах українських етнічних земель. Дослідник підкреслив, що з цією метою гетьман запровадив козацький герб як символ спадкоємності державності, зберігши при цьому тризуб як національний символ. 
     Про військову політику гетьмана П.Скоропадського та становлення Збройних Сил Української Держави  у 1918 р. досліджували: Н. Барановська [1], В. Коваль [12],  В. Пархоменко [18],  А. Портнов [19],  Ф. Проданюк [20], А. Сидоренко [27]. На думку В. Коваля [12],  військова реформа П. Скоропадського передбачала постійне залучення армії до наведення порядку в межах Української Держави й офіцерські військові формування використовувалися тільки для придушення постійних виступів проти селянських заворушень. В свою чергу В. Пархоменко [18], стверджує, що П. Скоропадський був відданий ідеї української державності і добре усвідомлював роль боєздатного постійного війська у справі захисту України від військової агресії ворогів.
     Розвиток зарубіжної, радянської та пострадянської історіографії  внутрішньої політики гетьманату П. Скоропадського представлені у дисертації С. Гнатюка [6], в якій політику гетьманського режиму щодо селянства історик охарактеризував як «війну з селянством», яка перетворилася на «війну селянства з гетьманщиною». У даному дослідженні автор праці залучив значну кількість джерельного матеріалу. Автор поділяє дослідників на прихильників та противників гетьманату. Для представників уенерівського табору – В. Винниченка, М. Шаповала, І. Мазепи, П. Христюка, аграрні перетворення були найбільш зручною підставою для критики своїх ідейних опонентів. Вони стверджували, що гетьманат П. Скоропадського це антиукраїнський, монархічний, реставраційний режим, нагадували про карні експедиції, заборони з’їздів, арешти українських діячів. Представники ж прогетьман-ської орієнтації, зокрема Д. Гирський та Д. Дорошенко, наголошували, що керівники Української Держави були людьми широкого кругозору і причини складних відносин влади з українським селом пояснювали успадкованою неорганізованістю місцевої адміністрації та браком кваліфікованих кадрів.
     Головні здобутки уряду П. Скоропадського у сфері культури вивчали: В. Савченко [25], В. Рум’янцев [27], І. Гошуляк [8], В. Горєлов [7]. На думку В. Горєлої [7] політика гетьмана П. Скоропадського, була спрямована на розвиток на розвиток національної вищої, середньої, початкової освіти та створення університетів. Саме за гетьманування П. Скоропадського українські університети стали зародками національного відродження. Вагомий внесок у дослідження досягнень гетьмана в сфері культури зробив І. Гошуляк [8],  який стверджував, що завдяки діяльності гетьмана, а саме впровадженні української мови в усі сфери, особливо освіту, науку відбулося національно-культурне та духовне відродження України.
     Спираючись на комплексний аналіз сучасної української та російської історіографії про життя та діяльність П. Скоропадського ми прийшли до висновку, що на сьогодні існує значна кількість матеріалу, яка висвітлює здобутки та прорахунки політики гетьмана. Про те все ж окремого дослідження потребує проблематика дипломатичних відносин Гетьманату з іншими країнами та роль П. Скоропадського як визначного дипломата.
     

РОЗДІЛ ІІ. ДИТИНСТВО, ЮНІСТЬ І СТАНОВЛЕННЯ ОСОБИСТОСТІ П. СКОРОПАДСЬКОГО 

2.1.   Дитячі та юнацькі роки П. Скоропадського

     Розпочинаючи аналіз життя та діяльності видатного українця П.Скоропадського, потрібно, насамперед, розглянути його життєвий шлях. Павло Петрович Скоропадський народився 3 (16) травня 1873 року в німецькому курортному місті Вісбадені, де в той час відпочивала його мати, Марія Андріївна Скоропадська, дівоче прізвище – Миклашевська (1841–1901). Батько гетьмана, Петро Іванович Скоропадський (1834–1885), професійний військовий, воював на Кавказі. У 1865 р. в чині полковника звільняється з армії й бере активну участь у громадському житті Стародубщини на посту повітового предводителя дворянства [1, c.34].
     У 5-річному віці Павла Скоропадського, який розмовляв лише німецькою, привезли в Україну і дитинство його пройшло у родовому маєтку в Тростянці на Полтавщині. Через відсутність батька, який дуже часто був  у роз’їздах, особливу турботу про дітей виявляв дід Іван Михайлович Скоропадський (1805–1887). Він чудово володів українською й давав онукам читати книжки цієї мовою. У родині Скоропадських не цуралися своєї українськості, але разом з тим не намагалися виховувати своїх дітей та онуків українцями  [4, c. 172]. 
     До 10 років Павло навчався в домашніх умовах і лише для складання іспитів їздив у Стародубську гімназію. У 1886 р. підліток вступає до Пажеського корпусу в Санки-Петербурзі. У 1892 р. Павло отримує перший військовий чин камер-пажа, а наступного, 1893 р., успішно закінчив навчання за першим розрядом у чині корнета.
 	У будинку Скоропадських на стінах висіли портрети гетьманів, полковників, старшин. Тут також висіла козацька зброя і стояли старосвітські меблі, а на полицях милували око чудові старовинні сервізи, келихи, кубки і книги. Останніх було багато, ціла бібліотека, різними мовами, а надто книжок українських – друкованих і давніх рукописних. В родині шанували українські звичаї і дотримувались українських традицій. Любов і шана до свого рідного, українського, національного перейшли й до хлопця, визначили його життєвий шлях. Тобто саме на Чернігівщині Павло Скоропадський отримав перші паростки любові до рідного краю, до України.
 	Дід Павла Скоропадського – Іван Михайлович Скоропадський, засновник Тростянецького дендропарку – мав надзвичайно великий вплив на свого онука. Іван Михайлович  привчав онука  до фізичної праці. Навчався Павло Скоропадський в Стародубі, в місцевій прогімназії. У 1885 році передчасно помирає батько Павла, Петро Петрович Скоропадський, і життя сім’ї різко змінюється. Перед підлітком постає завдання: вибрати свій шлях в житті [2, c.9]. 
              На початку 1897 р. П. Скоропадський думав про одруження. За однією з версій, юний офіцер познайомився з Олександрою Дурново на одному з балів. Проти їх стосунків був батько Олександри  – Петро Павлович Дурново, який не приховував, що не вважає П. Скоропадського гідною партією для своєї доньки. Йому не подобалося провінційно-малоросійське походження майбутнього зятя. Не отримавши батьківського благословення Павло та Олександра одружилися 11 січня 1898 р. У шлюбі у молодят згодом народилося шестеро дітей: Марія (1898), Єлизавета (1899), Петро (1900), Данило (1904) і Павло (1916) й Олена (1919). О. Реєнт зауважує, що дружина Скоропадського стала його справжньою опорою та добрим порадником, присвятивши себе вихованню дітей. Дружина  Олександра грала на фортепіано  та прищеплювала любов до музики своїм людям [8, c.3].
            Протягом декілька років подружжя Скоропадських проживало щасливо. На поч. 1904 р. розпочалася японсько-російська війна. Перебуваючи у стані глибокої розлуки тільки з 4 квітня до 31 травня 1904 р. П. Скоропадський відправив дружині 31 листа. Наприкінці 1904 р. поїзд із Санкт-Петербурга привіз дружину на фронт до П. Скоропадського. У будинку на околиці Чити подружжя провело місяць разом. У 1916 р. у Павла та Олександри народився син Павло. Під час Першої світової війни подружжя Скоропадських вели активне листування. На війні майбутній гетьман вій військові щоденники, які мали досить не акуратний вигляд. Олександра Петрівна своїм почерком переписала не менш як 80 фронтових листів чоловіка. Ці щоденники були загублені в роки громадянської війни. У вересні 1918 р. від невиліковної хвороби помер їхній малолітній син Павло. 
           14 грудня 1918 р. гетьман П. Скоропадський відрікся від влади. Перебуваючи в еміграції родина Скоропадських регулярно стикалася з матеріальними труднощами. Вони жили в Німеччині за рахунок грошової допомоги німецької влади деякі речі змушені були брати в кредит. Одного разу через складні фінансові  труднощі  Скоропадські були змушені закласти сервіз, який їм подарували на весілля. Перебуваючи в еміграції  жінка написала книгу, присвячену  генеалогії родів Скоропадських і Дурново. Син подружжя Скоропадських Данило став музикантом, дочка Єлизавета  – обдарованим скульптором, Марія  – лікарем, а молодша дочка Олена , яка народилася в еміграції успішно навчалася в гімназії [12, c.49].
       Становище родини Скоропадських в роки Другої світової війни було вкрай тяжким. Наприкінці війни Олександра Петрівна переїхала з дітьми до м. Оберсдорф. П. Скоропадський разом з дочкою Єлизаветою у квітні 1945 р. перебував на залізничній станції Платтлінг, які їхали додому. Проте на мирну станцію посипалися бомби. Батько та дочка сховалися у приміщенні вокзалу. Внаслідок вибуху Єлизавета втратила свідомість. Павло Скоропадський отримав важке поранення в голову і помер 26 квітня 1945 р. в шпиталі невеликого німецького міста Меттен. Похований останній  гетьман України у місті Оберстдорфі в родинному склепі Скоропадських [15, c. 42].
     Отже, проаналізувавши дитинство та юність останнього гетьмана Української Держави , ми з’ясували, що він виховувався в українських традиціях, мав українські корні, що надалі вплинуло на його пріоритети в національно-культурному відродженні України.
2.2. Військова служба

     Ще з дитячих років Павла Петровича Сагайдачного  приваблювала військова кар’єра та й сімейні традиції співпадали з мріями юнака. Мати вирішує влаштувати сина в Пажеський корпус. Цей військово-учбовий заклад був доступний лише для дітей вищих кіл аристократії. Марія Скоропадська просить аудієнції в Олександра ІІІ. Імператор відгукується на прохання матері і призначає Павла «пажем височайшого двору». Сім’я Скоропадських залишає Тростянець і вирушає до Москви, де Павло проходить домашній курс навчання, готуючись до вступу в Пажеський корпус [18, c.20]. 
     Павло Скоропадський успішно склав вступні екзамени і був прийнятий у 1886 р. до 3 класу привілейованого військово-учбового закладу. У Пажеському корпусі серйозно ставилися до вивчення предметів і успішності. Отож молодий Скоропадський, хоча й наполегливо навчався, однак деякі дисципліни йому давались тяжко. Про це свідчить той факт, що мати Павла, турбуючись за успіхи сина наймала йому репетиторів, які допомагали йому у вивченні особливо складних предметів. Разом з тим, П.Скоропадський самостійно підвищує свій інтелектуальний рівень: читає художню та наукову літературу. Екзамени йому доводилося неодноразово перездавати. Під час навчання П. Скоропадський брав академвідпустку на рік з невизначених причин. В 1892 р. він стає камер-пажем, згоlом – корнетом. У 1893 р. майбутній гетьман Української Держави закінчує навчання [22, c. 6].
	Розпочав свою військову кар’єру молодий офіцер в Кавалергардському лейб-гвардійському полку, де тимчасово виконував обов’язки командира ескадрону. У 1895 р. він отримує призначення на посаду полкового ад’ютанта цього ж полку, а в грудні 1897 р. стає поручиком. У 1895 р. за сумлінність у службі Павла Скоропадського нагороджують орденом Австрійського Кавалерського хреста Франца-Йосифа 3-го ступеня. Під час російсько-японської війни 1904–1905 рр. П. Скоропадський прагне бути на передовій. Він  подає рапорт з проханням перевести його на фронт в діючу армію і вже в квітні 1904 р. офіцер виїздить із столиці на Далекий Схід.  Юний офіцер  взяв участь у російсько-японській війні, де здобув бойовий досвід, підвищив свою тактичну майстерність [24, c. 37].
     У Мукдені він виконує обов’язки ад’ютанта у штабі 3-го Верхньоудинського козачого полку, після чого молодого офіцера направляють до Східного загону Маньчжурської армії ад’ютантом командуючого цим загоном генерала-лейтенанта А. Келлера. Проте штабне життя не до вподоби честолюбному Павлу, і тому він прагнув очолити один із фронтових підрозділів. Так, восени 190 4р. його призначають командиром 5-ої сотні 2-го Читинського козачого полку Забайкальського козачого війська 3-го Сибірського 14 корпусу. За вміле командування й особисту хоробрість у сутичках із японцями Скоропадський був удостоєний золотої Георгієвської зброї. Незабаром він стає ад’ютантом головокомандувача російськими військами на Далекому Сході генерал-ад’ютанта М. Линевича [25, c.270].
 	Після завершення цієї війни, розпочинається кар’єрне зростання перспективного офіцера. У грудні 1905 р. російський цар Микола ІІ призначає П. Скоропадського своїм флігель-ад’ютантом, з надання військового звання полковника. 4 вересня 1910 р. 37-річний полковник назначається командиром 20-го драгунського Фінляндського полку, залишаючись при цьому флігель-ад’ютантом царя. У квітні 1911 р. його призначають командиром лейб-гвардії Кінного полку, а вже 25 березня 1912 р. 38-річному Скоропадському було присвоєне звання генерал-майора і зараховано до імператорського полку [26, c. 16 ].
 	Під час Першої світової війни у званні генерала П. Скоропадський керував полком,  за що отримав підвищенні по службі. Йому присвоїли звання генерал-лейтенанта. Варто відмітити, що П. Скоропадський  тривалий час очолював Перший Український корпус. За вміле керівництво військами, які  зуміли захопити частину ворожих позицій, П. Скоропадський був нагороджений орденом Святого Георгія 4-го ступеня. Вчений О. Реєнт зазначає, що Павло Петрович сприймав орден як не лише особисту нагороду, а й відзнаку для всього роду Скоропадських. Із Георгіївським хрестом на черкесці він з’являвся на всі світські приймання та офіційні зустрічі [24, c.37].
 	Подальша військова кар’єра П. Скоропадського проходила вдало. Восени 1914 р. він прийняв командування 1-ою бригадою 1-ї гвардійської дивізії, до складу якої входили Кінний і Кавалергардський полки. Влітку 1915 р. його призначають командиром 5-ї кавалерійської дивізії. Тут Павло Петрович і ознайомився з українським національно-визвольним революційним рухом. Відтак, молодий командир, беручи участь у двох війнах, набув величезний бойовий досвід. А перебуваючи на посаді флігель-ад’ютанта царя Павло Петрович Скоропадський ознайомився із управлінням державою. Цей досвід стане йому в нагоді в майбутньому, під час перебування на посаді гетьмана Української держави. Поїздки Скоропадського сприяли розширенню його світогляду, розвивали допитливість і спостережливість, прилучали до європейської культури.
     Навесні 1916 р. П. Скоропадський вже командує 1-ою кавдивізією, яка успішно діяла в Прибалтиці. Після отримання влітку 1916 р. чину генерал-лейтенанта Павло Петрович 27 січня 1917 р. приймає командування 34-м армійським корпусом Південно-Західного фронту, який розташувався на теренах України [23, c.9].
     Отже, П. Скоропадський пройшов значний шлях військового від корнета, командира кавалерійського ескадрону до генерал-лейтенанта Російської імперії, командувача 34 армійського корпуса. Ще з дитячих років Павла Петровича Сагайдачного  приваблювала військова кар’єра та й сімейні традиції співпадали з мріями юнака. Розпочав свою військову кар’єру молодий офіцер в Кавалергардському лейб-гвардійському полку, де тимчасово виконував обов’язки командира ескадрону. У 1895 р. він отримує призначення на посаду полкового ад’ютанта цього ж полку, а в грудні 1897 р. стає поручиком. 
РОЗДІЛ ІІІ. ЗОВНІШНЯ ТА ВНУТРІШНЯ ПОЛІТИКА П.СКОРОПАДСЬКОГО
       
   3.1.  Державотворча  та військова політика П. Скоропадського

	Після Лютневої революції 1917 р., яка викликала піднесення автономістського руху в Україні і визнання Тимчасовим урядом легітимності Центральної Ради, П. Скоропадський приступив до українізації свого корпусу, який отримав назву «Перший український корпус». Він не сприйняв Жовтневий переворот. Був призначений Центральною Радою командувачем збройних сил УНР. Вів успішні військові дії, які не дали змоги встановити радянську владу на території України. На знак протесту проти рішення Центральної Ради про розпуск Першого українського корпусу подав у відставку. Після вступу до Києва німецьких військ і відновлення Центральної Ради очолив офіцерсько-козацьку організацію «Українська народна громада». Готуючись до державного перевороту у квітні 1918 р. П. Скоропадський наказав своїм соратникам – полковникам Сахно-Устимовичу та Каракуці розпочати вербування офіцерів [30, c. 73].
     29 квітня 1918 р. на з’їзді хліборобів був обраний «гетьманом всея України». Проголошення Української держави стало продовженням державотворчого процесу в Україні, викликаного попередніми революційними подіями. Зовнішні ознаки Української держави були запозичені із часів козаччини  – Гетьманат. Щодо внутрішнього змісту цієї форми держави, то він був складним і навіть суперечливим. Це була авторитарна, хоча і досить ліберальна форма правління, обмежена як рамками закону, так і часом – до скликання Українського Сейму. Республіканські інституції перемежовувались тут  ознаками монархічної форми правління [27, c. 44]. 
     Гетьманат  являв собою спробу консервативних політичних сил загасити полум’я революції, збити хвилю радикальних соціалістичних настроїв, силою державної влади та поміркованих реформ увести соціальне життя в рамки правових норм, відстояти право приватної власності. У досягненні цих цілей П. Скоропадський спирався на промисловців, землевласників, службовців, заможне селянство тощо. Свою державну діяльність гетьман П. Скоропадський розпочав із рішучої відмови від соціалістичних гасел Центральної Ради і намагання повернути життя в нормальне русло. Все це у концентрованому вигляді містилося у виданих 29 квітня 1918 р. «Грамоті до всього українського народу» та «Законах про тимчасовий державний устрій України» [17, c. 208].
     Гетьман був керівником усіх закордонних зносин Української держави і Верховним воєводою. Він мав право оголошувати області на військовому, осадному або виключному положенні, хоча зміст цих понять не розкривався.
Такі повноваження гетьмана свідчать, що творці Української держави бачили його сильним, навіть авторитарним керівником. Першим прем’єром гетьманського уряду був призначений М. Устимович. Склад Ради міністрів свідчить, що гетьман П. Скоропадський намагався ввести до міністерств справжніх фахівців, українських патріотів, представників національних меншин, головним критерієм добору урядовців були їх професіоналізм і готовність служити Україні [28, c. 451].
     Велике значення в справі реалізації завдань, які стояли перед Українською державою, мало нормативно-правове регулювання. За час існування гетьманату було прийнято близько 500 нормативно-правових актів, завдяки яким була стабілізована економіка і фінансова система, закладені правові підвалини держави: сформована система судочинства, створена регулярна українська армія, визначені правові основи громадянства тощо.
	Величезне значення в діяльності гетьманського уряду мало земельне питання. Скасувавши земельне законодавство Центральної Ради, гетьман П. Скоропадський взявся за підготовку нового земельного закону, заснувавши для цього губернські та повітові земельні комісії, а згодом  – Вищу земельну комісію. На початку листопада був затверджений проект земельної реформи, основою якої була вимога про те, що всі великі земельні маєтки мали бути примусово викуплені державою за допомогою  Державного земельного банку і розподілені між селянами не більше як по 25 десятин в одні руки. Господарства, які мали культурне значення, могли мати 200 десятин землі.
	Велике ускладнення у розбудову Української держави вносив брак власного війська. Добре обізнаний військовий діяч усвідомлював, що закріпити незалежність України можна тільки тоді, коли буде створена боєздатна постійна та регулярна армія.  Формування Збройних Сил Української держави виявилося досить складною справою [14, c.52]. 
     Основою для військового будівництва було прийнято проект розроблений військовим відомством УНР про формування 8 корпусів, 4 кінних дивізій і почав його реалізовувати. Наприкінці травня був розроблений  законопроект про загальні засади військової служби, яка відкидала станові принципи формування та забезпечувала вільний доступ до військової освіти і посад. 22 червня було оновлено персональний склад військової адміністрації. 24 липня 1918 р. Рада міністрів ухвалила закон про загальний військовий обов’язок та затвердила план мобілізації. За літо були ухвалені закони про організацію військового судочинства, військово-санітарної служби та постачання. Мали бути зорганізовані військова академія, 4 кадетські школи, 2 військові школи старшин для піхоти та по одній для кінноти, артилерії та технічної служби. Але до справи мобілізації гетьманський уряд підходив дуже обережно, оскільки були серйозні побоювання, що загальна мобілізація може привнести до армії збільшовичені елементи. З іншого боку, справу гальмували вищі військові начальники, здебільше росіяни, а також німецьке військове командування, яке запевняло гетьмана, що для захисту України досить німецьких військ. Утім справа полягала в тому, що ні тим, ні іншим сильна українська армія не була потрібна [9, c.39].
     Розуміючи це, П. Скоропадський шукав обхідні шляхи. Влітку 1918 р. він дав наказ військовому міністру О. Рогозі вжити заходів для поновлення організації козацтва як окремого стану населення і частини армії. Козацтво як стан існувало в Чернігівській та Полтавській губерніях до революції 1917 р., коли його зрівняли з усім населенням. 16 жовтня 1918 р. гетьман П. Скоропадський своїм універсалом відновив козацтво в цих двох губерніях та на Слобожанщині. До козаків належали нащадки козаків, але могли вступати до цього стану й некозаки. Козаки кожної губернії складали кіш на чолі з кошовим отаманом, який підпорядковувався гетьману. У кожному коші було кілька полків. На чолі козацтва стояла Велика козацька рада, головою якої був гетьман.  Утім такий підхід мав і зворотний бік. Пости губернських та повітових старост посіли переважно місцеві поміщики, земські діячі та колишні судді [11, c.176].
     14 грудня 1918 р. П. Скоропадський відрікся від влади. Він мешкав разом з родиною у Берліні, протягом двох років жив у швецькому м. Лозанні. У 1920 р. разом з В’ячеславом Липинським та Сергієм Шеметом організували «Український союз хліборобів-державників». П. Скоропадський  очолив новий гетьманський рух. На поч. 1930-х років «Союз» розколовся. Внаслідок було утворено «Союз гетьманців-державників». Життя П. Скоропадського ускладнилося з приходом до влади націоналістів-соціалістів. Гетьман не підтримував нацизм, але був змушений лояльно до нього ставитися [6, c.12].
     Таким чином, на підставі проведеного дослідження можна стверджувати, що з позицій україноцентризму державотворча роль та значущість діяльності П.Скоропадського в добу Гетьманату 1918 р. є очевидними, попри недоліки й прорахунки та незважаючи на дуже складний час і конче короткий термін правління П.Скоропадського. Незважаючи на складність взаємин в українському суспільстві та усі зовнішнішні загрози, у період гетьманування П. Скоропадського набирають чіткого окреслення питання, пов’язані з формуванням офіційної військової державної політики. На перший план виходить усвідомлення регулярної національної армії як гаранта державного суверенітету України.
       3.2.  Політика П. Скоропадського в галузі освіти та науки

     Найважливішими досягненнями гетьманського уряду були успіхи у проведенні політики в галузях освіти, науки, культури, що вказує на чітку артикуляцію україноцентризму в діяльності П.Скоропадського в добу Гетьманату 1918 р. і де найбільшою мірою виявилося його «конструктивне державництво». В період правління П. Скоропадського було підготовлено і затверджено 17 законів, 14 постанов, два статути та одна інструкція – усього 34 документи, що стосувалися розвитку освіти, науки і культури. Цей комплекс офіційних документів свідчить про велику роботу уряду в напрямі реформування та створення нових вищих, середніх та початкових навчальних закладів України [5, c.20]. 
     Закладалися підвалини діяльності вищих українських наукових установ, організовувалися дослідницькі інститути, що діють і досі, створювалися бібліотеки, уживалися заходи з охорони пам’яток історії, культури та мистецтва. З фондів Державної скарбниці на ці справи було асигновано 34 млн. 853 тис. 593 карбованці. Варто наголосити, що сім законів, постанов та інструкцій заклали фундамент організації Української Академії наук та Національної бібліотеки. Це надало могутнього поштовху до розвитку центральних державних наукових інституцій, які відіграли визначну роль у становленні вітчизняної фундаментальної науки [12, c.123].
    	Так, зважаючи на те, що на наступні навчальні роки була потрібна більша кількість україномовних професорів, восени 1918 р. 33 молодих, перспективних у науковому плані українці були прийняті на посади професорських стипендіатів для підготовки до майбутньої викладацької праці. Цій справі слугувало кілька законів, затверджених П.Скоропадським, зокрема “Про заснування 20 стипендій у розмірі від 5 000 до 7 200 карбованців для підготовки професорів вищих навчальних закладів України з викладанням українською мовою”. Крім того, було вжито заходів з українізації установ, ухвалено асигнувати Міністерству освіти на курси українознавства для вчителів по всій Україні 2 184 790 карбованців [11, c.179].
	За період гетьманування П. Скоропадського було засновано Українську академію наук, яку очолив відомий учений В.Вернадський; створено мережу українських початкових і середніх шкіл, мережу навчальних закладів національних меншин; відкрито 150 нових україномовних гімназій; уведено в шкільну й гімназичну програми українську мову, історію та географію України як обов’язкові предмети; видано кілька мільйонів підручників українською мовою; відкрито два державних українських університети (17 серпня 1918 р. вийшов закон про заснування в Кам’янець-Подільському Державного українського університету, другий закон, який побачив світ того ж дня, стосувався відкриттю університету в Києві, а точніше – “Про перетворення Київського Народного українського університету в Київський Державний український університет”) [3, c.120].
	Також було  розширено мережу національної вищої школи, зокрема засновано більше 20 вищих навчальних закладів: Одеський політехнічний, Київський архітектурний, Київський клінічний, Київський вищий технічний, Одеський сільськогосподарський інститути тощо; створено в усіх вищих навчальних закладах України кафедри української мови, літератури та історії; надано нового імпульсу театральному життю України, зокрема створено Державний народний театр, Державний драматичний театр, Український національний театр під керівництвом П.Саксаганського, “Молодий театр” Л.Курбаса, Залізничний театр, Херсонський український драматичний театр, Державну драматичну школу та ін.; зроблено суттєвий внесок у розвиток національної музичної культури, а саме: створено Національний оперний театр, Музично-драматичний інститут, Першу дитячу оперу, Перший український національний хор, Державний симфонічний оркестр, Державну капелу бандуристів, школу кобзарів; Київське концертне бюро та ін. засновано нові художні, бібліотечні та музейні заклади – Національну галерею мистецтв; Національну бібліотеку, Український історичний музей; Черкаський краєзнавчий музей, музей церковноісторичної та археологічної громади, а також десятки інших установ, що мали сприяти відродженню української культури [2, c. 10].
	Слід наголосити, що за правління П.Скоропадського українська національна університетська освіта, по-перше, набула державно-правового характеру, по-друге, оформилась у початкуючу функціональну систему. Гетьман дав принципову згоду на заснування українських університетів як осередків національної культури, затвердив закони, на базі яких творилися університетські заклади і заповнювалися їх штати, сприяв ректорам у розв’язанні складних матеріально-технічних проблем [30, c.17].
	Отже, саме в галузях освіти, науки, культури найбільшою мірою виявилися конструктивна діяльність П.Скоропадського. Успіхи у проведенні політики в цих галузях сприяли розбудові Української держави. Це була дійсно результативна державна політика, незважаючи на дуже складні часи, оскільки, з одного боку, довелося вести ідеологічну боротьбу з прибічниками більшовизму, з другого – долучати до співпраці українську опозицію в особі М.Грушевського, С.Петлюри, В.Винниченка. Підкреслимо, що всі дослідники Української держави 1918 р. дотримуються одностайної думки: Гетьманат був і залишається до сьогодні взірцевою інституцією в сенсі опіки над освітою, наукою та культурою. 








3.3. Здобутки дипломатії  Гетьманату П. Скоропадського

     У добу Гетьманату Павла Скоропадського українська дипломатія здійснила низку важливих кроків, спрямованих на посилення міжнародних позицій України. Саме з розбудовою Української Держави відбулося системне творення української дипломатичної служби, розгорнулася діяльність українських дипломатичних представництв за кордоном [29, c. 36].
     Українська Держава згідно з міжнародною правовою практикою підтвердила й прийняла на себе всі укладені угоди і зобов’язання попередніх урядів України. Вже у перших заявах і деклараціях П.Скоропадський наголошував, що новий уряд щиро прагне розвивати миролюбні й дружні відносини з іншими країнами з метою визнання України світовим співтовариством як важливої умови незалежності та вільного суспільно-економічного розвитку [21, c. 92].
     Улітку 1918 р. П. Скоропадський, його уряд і зовнішньополітичне відомство розпочали пошуки контактів з країнами Антанти. Вони сподівалися відновити відносини, встановлені з ними наприкінці 1917 р. й розірвані Берестейською угодою. На цьому ґрунті планувалася розбудова взаємовідносин, які б забезпечили визнання України повноправним суб’єктом міжнародної політики. Союз із Центральними державами не міг створити сприятливі умови для здійснення цього перспективного завдання, тому першим кроком до реалізації поставленої мети було встановлення дипломатичних зв’язків з нейтральними країнами [25, c. 170].
     Вагомими є здобутки гетьманського уряду в розбудові мережі зовнішньополітичних представництв. Як підкреслюють науковці, зокрема Д.Яневський, темпи розбудови вражають і сьогодні. За весь період свого існування Українська держава П.Скоропадського мала 11 дипломатичних і близько 50 консульських представництв у 20 країнах, а на своїй території – 12 дипломатичних і 42 консульских представницва з 24 держав [5, с. 638].
     Окреме місце належить дипломатичним відносинам гетьманського уряду з урядом Росії, яка відповідно до Брестського договору зобов’язана була укласти мир з Україною. Під час переговорів обговорювалися питання припинення воєнних дій, а також фінансів, транспорту, поштових зносин, обміну полоненими, економічних і культурних відносин. Тут уряд П.Скоропадського мав деякі успіхи – було укладено перемір’я, створені українські генеральні консульства в Москві та Петрограді, консульства в інших великих містах Росії [15, с. 42].
     Долаючи опір німецьких партнерів та труднощі, пов’язані з війною в Європі, українська дипломатія влітку 1918 р. зуміла знайти шлях до встановлення перспективних для налагодження відносин з країнами Антанти контактів, передусім із Швейцарією. Міністр закордонних справ Гетьманату Дмитро Дорошенко згадував, що у той момент Українська Держава прагнула перейти до рішучих кроків у реалізації планів встановлення дипломатичних відносин з країнами Антанти, але Німеччина й Австро-Угорщина виступили
категорично проти будь-яких кроків у цьому напрямку [18, c.22]. 
	Отже, уряд Гетьманату та його дипломатична служба докладали усіх зусиль, щоб після підписання 11 листопада перемир’я між Антантою і Німеччиною німецькі війська залишилися в Україні до сформування української армії. П.Скоропадський звернувся з офіційним проханням до Антанти пролонгувати присутність німецьких військ на деякий час. Зрештою, це збігалося з позицією союзників, які під час підписання перемир’я рекомендували Берліну залишатися на певний період в Україні. П.Скоропадський намагався переконати союзників, що Україна проводитиме політику зближення з ними і допомога та підтримка дуже вигідна обом сторонам. Вагомим аргументом гетьмана були його контакти з Доном, останні переговори з генералом П.Красновим і розвиток зв’язків з Кубанню. Адже ці державні утворення становили основну антибільшовицьку військову силу на півдні Росії й разом з Україною могли суттєво вплинути на хід боротьби з Москвою, яку розгортала Антанта.
	ВИСНОВКИ
	
	Оцінки доби Гетьманату в історіографії неоднозначні. . Радянська історіографія акцентувала увагу на реакційному характері гетьманату, зображаючи його, як маріонетковий пронімецький уряд поміщиків і великої буржуазії. Для українських істориків консервативного напряму (Дмитро Дорошенко, Наталля Полонська-Василенко) гетьманат П. Скоропадського став єдиною “правовою” українською державою, витвореною місцевими консервативними силами. Останнім часом в історичній науці з’явилося чимало дослідницьких напрацювань стосовно державницького досвіду Гетьманату. Серед них статті Р. Пирога [21], Ю.Терещенка [29], В. Солдатенка [26], В. Коваля [12], в яких розглядаються як заходи, спрямовані на закріплення та оформлення гетьманського режиму, так і різні аспекти державотворчої діяльності П. Скоропадського. Однак питання військового будівництва та роль армії в тогочасній охоронній системі висвітлені недостатньо.
     Розпочинаючи аналіз життя та діяльності видатного українця П.Скоропадського, потрібно, насамперед, розглянути його життєвий шлях. Павло Петрович Скоропадський народився 3 (16) травня 1873 року в німецькому курортному місті Вісбадені, де в той час відпочивала його мати, Марія Андріївна Скоропадська, дівоче прізвище – Миклашевська (1841–1901). Батько гетьмана, Петро Іванович Скоропадський (1834–1885), професійний військовий, воював на Кавказі. У 1865 р. в чині полковника звільняється з армії й бере активну участь у громадському житті Стародубщини на посту повітового предводителя дворянства
     У 5-річному віці Павла Скоропадського, який розмовляв лише німецькою, привезли в Україну і дитинство його пройшло у родовому маєтку в Тростянці на Полтавщині. Через відсутність батька, який дуже часто був  у роз’їздах, особливу турботу про дітей виявляв дід Іван Михайлович Скоропадський (1805–1887).
     Не отримавши батьківського благословення Павло та Олександра одружилися 11 січня 1898 р. У шлюбі у молодят згодом народилося шестеро дітей: Марія (1898), Єлизавета (1899), Петро (1900), Данило (1904) і Павло (1916) й Олена (1919). О. Реєнт зауважує, що дружина Скоропадського стала його справжньою опорою та добрим порадником, присвятивши себе вихованню дітей.
     Ще з дитячих років Павла Петровича Сагайдачного  приваблювала військова кар’єра та й сімейні традиції співпадали з мріями юнака. Мати вирішує влаштувати сина в Пажеський корпус. Цей військово-учбовий заклад був доступний лише для дітей вищих кіл аристократії. Марія Скоропадська просить аудієнції в Олександра ІІІ. Імператор відгукується на прохання матері і призначає Павла «пажем височайшого двору». Сім’я Скоропадських залишає Тростянець і вирушає до Москви, де Павло проходить домашній курс навчання, готуючись до вступу в Пажеський корпус. 
     Павло Скоропадський успішно склав вступні екзамени і був прийнятий у 1886 р. до 3 класу привілейованого військово-учбового закладу. У Пажеському корпусі серйозно ставилися до вивчення предметів і успішності. Отож молодий Скоропадський, хоча й наполегливо навчався, однак деякі дисципліни йому давались тяжко. Про це свідчить той факт, що мати Павла, турбуючись за успіхи сина наймала йому репетиторів, які допомагали йому у вивченні особливо складних предметів. Разом з тим, П.Скоропадський самостійно підвищує свій інтелектуальний рівень: читає художню та наукову літературу. Екзамени йому доводилося неодноразово перездавати. Під час навчання П. Скоропадський брав академвідпустку на рік з невизначених причин. В 1892 р. він стає камер-пажем, зголом – корнетом. У 1893 р. майбутній гетьман Української Держави закінчує навчання.
     У 1895 р. він отримує призначення на посаду полкового ад’ютанта цього ж полку, а в грудні 1897 р. стає поручиком. За вміле керівництво військами, які  зуміли захопити частину ворожих позицій, П. Скоропадський був нагороджений орденом Святого Георгія 4-го ступеня.
     29 квітня 1918 р. на з’їзді хліборобів був обраний «гетьманом всея України». Гетьман був керівником усіх закордонних зносин Української держави і Верховним воєводою. Він мав право оголошувати області на військовому, осадному або виключному положенні, хоча зміст цих понять не розкривався. Такі повноваження гетьмана свідчать, що творці Української держави бачили його сильним, навіть авторитарним керівником. Велике ускладнення у розбудову Української держави вносив брак власного війська. Добре обізнаний військовий діяч усвідомлював, що закріпити незалежність України можна тільки тоді, коли буде створена боєздатна постійна та регулярна армія.  Формування Збройних Сил Української держави виявилося досить складною справою. 
     Основою для військового будівництва було прийнято проект розроблений військовим відомством УНР про формування 8 корпусів, 4 кінних дивізій і почав його реалізовувати. Наприкінці травня був розроблений  законопроект про загальні засади військової служби, яка відкидала станові принципи формування та забезпечувала вільний доступ до військової освіти і посад. 22 червня було оновлено персональний склад військової адміністрації. 24 липня 1918 р. Рада міністрів ухвалила закон про загальний військовий обов’язок та затвердила план мобілізації.
	Велике ускладнення у розбудову Української держави вносив брак власного війська. Добре обізнаний військовий діяч усвідомлював, що закріпити незалежність України можна тільки тоді, коли буде створена боєздатна постійна та регулярна армія.  Формування Збройних Сил Української держави виявилося досить складною справою. 
     Основою для військового будівництва було прийнято проект розроблений військовим відомством УНР про формування 8 корпусів, 4 кінних дивізій і почав його реалізовувати. Наприкінці травня був розроблений  законопроект про загальні засади військової служби, яка відкидала станові принципи формування та забезпечувала вільний доступ до військової освіти і посад. 22 червня було оновлено персональний склад військової адміністрації. 24 липня 1918 р. Рада міністрів ухвалила закон про загальний військовий обов’язок та затвердила план мобілізації.
     У добу Гетьманату Павла Скоропадського українська дипломатія здійснила низку важливих кроків, спрямованих на посилення міжнародних позицій України. Саме з розбудовою Української Держави відбулося системне творення української дипломатичної служби, розгорнулася діяльність українських дипломатичних представництв за кордоном.
     Вагомими є здобутки гетьманського уряду в розбудові мережі зовнішньополітичних представництв. Як підкреслюють науковці, зокрема Д.Яневський, темпи розбудови вражають і сьогодні. За весь період свого існування Українська держава П.Скоропадського мала 11 дипломатичних і близько 50 консульських представництв у 20 країнах, а на своїй території – 12 дипломатичних і 42 консульских представницва з 24 держав.
     Павло Скоропадський отримав важке поранення в голову під час Другої світової війни і помер 26 квітня 1945 р. в шпиталі невеликого німецького міста Меттен. Похований останній  гетьман України у місті Оберстдорфі в родинному склепі Скоропадських.











СПИСОК ВИКОРИСТАНОЇ ЛІТЕРАТУРИ
1. Барановська Н. М. Підвалини військової політики  гетьмана Павла Скоропадського / Н. М. Барановська.  – К., 2014.  – 96 с.
2. Бондарук Л. Керманич гетьманського руху  / Л. Бондарук // Шлях перемоги. – 2004.  – № 10. – С.8–10.
3. Бушак С. Гетьман Павло Скоропадський і Українська Академія наук / С. Бушак // Сучасність. – 2000. – №11. – С.112–128.
4. Булгаков Ю. В. Джерела до модерної української історіографії життя та діяльності П. Скоропадського / Ю. В. Булгаков, С. Ф. Павленко // Гілея : науковий вісник. – 2012. – № 63. – С. 169 –173.
5. Воронько Л. О. Українське державотворення в добу Гетьманату 1918 року: роль та значущість діяльність П. Скоропадського / Л. О. Воронько // Філософія, методологія, теорія та історія державного управління.  – 2016.  – №4.  – С. 19 –22.
6. Гнатюк С. Л. Внутрішня політика Гетьманату П. Скоропадського (1918 р.): українська історіографія проблеми : автореф. дис. … канд. істор. наук : 07.00.06 / С. Гнатюк. – К, 2002. – 20 с.
7. Горєлов В. Останній гетьман України : [П.П. Скоропадський] / В. Горєлов // Голос України. – 1993. – 15 травня. – С. 4 –6.
8. Гошуляк І. Українська держава гетьмана П.Скоропадського/ І. Гошуляк // Чумацький шлях. – 2002. – № 4. – С. 2 –3.
9. Дацків І.Б. Здобутки дипломатії гетьманату Павла Скоропадського / І.Б. Дацків // Збірник наукових праць НДІУ, том ХХІІІ, 2014.  – С.38 –46.
10. Калакура Я. С. Образ гетьманату в новітній історіографії : [гетьманат Скоропадського] / Я. С. Калакура // Гетьманат Павла Скоропадського: історія, постаті, контроверсії : Всеукраїнська наукова конференція 19-20 травня 2008р.: збірник / відп. ред. В.Ф.Верстюк. – К., 2008. – С. 69 –77.	
11. Кіцак В. Внутрішня політика гетьмана Павла Скоропадського / В. Кіцак // Молода нація : альманах. – 1998. - № 6. – С. 158–181.
12. Коваль В. Генерал П.Скоропадський і українське військо (червень - грудень 1917 р.) / В. Коваль // Військово-історичний альманах. – 2001. – Річник ІІ, Число1(2). – С. 48–60.
13. Козьмук Б. Правова політика гетьмана П. Скоропадського у вирішенні мовних питань / Б. Козьмук // Публічне право. 2013. – №2 (10). – С. 15–23.
14.  Панов І. Гетьманат П. Скоропадського в створенні Української державності та освіти / І. Панов // Шлях освіти. – 2003. – № 4. – С. 51 –53.
15. Папакін Г. Павло Скоропадський і державотворчі процеси доби української революції 1917–1921 років / Г. Папакін // Вісник державної служби України. – 2008. – № 2. – С. 42.
16.    Папакін Г. В. Павло Скоропадський : перші роки на еміграції / Г. В. Папакін // Український історичний журнал. – 2008. – № 4. – С. 81–95.
17. Папакін Г.В. Павло Скоропадський: патріот, державотворець, людина. /  Г. В. Папакін // Історико-архівні нариси.   – К., 2003. – 282 с.
18. Пархоменко В. Становлення гетьманату Павла Скоропадського в історико-мемуарній літературі / В. Пархоменко // Мандрівець. – 2010. – № 6. – С. 19 –23.
19.  Портнов А. Спогади Павла Скоропадського / А. Портнов // Сучасність. – 1998.  – №2. – С. 152 –154.
20. Проданюк Ф. Павло Скоропадський : від царського генерала до Гетьмана України / Ф. Проданюк // Урядовий кур’єр. – 1993. – 13 травня. – С. 3 –5.
21. Пирог Р.Я. Павел Скоропадский : штрихи к политическому портрету / Р.Я. Пирог, Ф.М. Проданюк // Український історичний журнал. – 1992.  – № 9. – С. 91–93.
22. Проданюк Ф. М. До питання про внутрішню  політику держави Павла Скоропадського / Ф. М. Проданюк // Національна та історична пам’ять.  – 2016.  – №3.  – С. 5 –9.
23. Реєнт О. Павло Скоропадський / О. Реєнт // Історія України. – 2004.  –№ 17. – С. 5 –12.
24. Рум’янцев В. Павло Скоропадський в українському державотворенні (до 140-річчя з дня народження) / В. Рум’янцев // Загальні проблеми правової науки.  – 2013.  – №1 (72).  – С. 34 –38.
25. Савченко В. А. Павло Скоропадський - останній гетьман України / В. Савченко. – Харків : Фоліо, 2008. – 380 с.
26.  Солдатенко В. Ф. Прихід П. Скоропадського до влади : механізм державного перевороту та визначальні чинники закріплення режиму / В. Ф. Солдатенко // Український історичний журнал. – 2008. – № 4. – С. 5–19.
27.  Сидоренко А. Військова політика української держави Павла Скоропадського / А. Сидоренко // Вісник КНЛУ. Серія. Історія, економіка, філософія.  – 2015. Вип. 20. – С. 42 –46.
28. Турченко Г. Ф. Скоропадський Павло Петрович (1873-1945) / Г. Ф. Турченко // Українське козацтво. – Запоріжжя, 2002. – С. 451–452. 
29. Терещенко Ю. І. Гетьманат Павла Скоропадського як прояв консервативної революції / Ю. І. Терещенко // Український історичний журнал. – 2008. – № 4. – С. 19 –37.
30. Фігурний Ю. С. Державотворча та етнонацієтворча діяльність українського гетьмана Павла Скоропадського в українознавчому вимірі  Фігурний Ю. С. – Київ : НДІУ, 2008. – 128 с.








32


